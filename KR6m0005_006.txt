#-*- mode: mandoku-view; -*-
#+TITLE: 大乘中觀釋論(第1卷-第9卷)
#+DATE: 2015-08-30 20:53:04.765418
#+PROPERTY: JUAN 6
#+PROPERTY: LASTPB  <pb:KR6m0005_TKD_41-0120c>
#+PROPERTY: ID KR6m0005
#+PROPERTY: SOURCE 高麗藏 東國大學校影印本
#+PROPERTY: BASEEDITION K
#+PROPERTY: WITNESS TKD
<pb:KR6m0005_TKD_41-0120c>¶
又復有言
我宗有別道理令彼生
法離無窮過故彼宗頌言
如燈能自照亦能照於佗
彼生法亦然自生復生佗論者言作
如此說亦非道理以無照故若有
暗冥卽有所照故頌破言
燈中自無暗住處亦無暗
破暗乃名照無暗卽無照釋曰今此
觀察若無有暗
是故燈不
自照亦不照佗復次頌言
無少處可照是燈何能照
生亦無少分生法可成就又復
有言彼燈生時卽可照邪論者言若
燈生時亦不能照以先分位無暗可
破若彼有暗卽有所破如是乃說燈
能自照亦復照佗今此所說云何燈
不到暗而能
破暗若不到者故頌遣言
<pb:KR6m0005_TKD_41-0121a>
中觀論苐六苐二張跡
云何燈生時而能破於暗
彼燈初生時不能及於暗
釋曰燈初生時無有性故若或倶時
又無分位若燈不到暗能破暗者
復次頌言
燈若不到暗而能破暗者
燈在於此間應破一切暗
釋曰同法若不到差別因無體譬如
磁石力能差別無決定因此說亦非
有其力能先有所成故如彼磁石所
成皆徧是法生時無所詮表力能無
體故此復云何
復次頌言
若燈能自照亦能照佗者
暗亦於自佗暗蔽定無疑
釋曰此非所樂自所作處有相違故
燈亦復然此非所樂燈以照明爲所
成性若燈與暗根違燈卽可成自照
照佗無復別異所作性故暗以暗蔽
所成其性若暗與明相違暗卽亦應
自暗暗佗如是安立非有此義如缾
等色現可見故
此中應問所言生法自生爲未生生
<pb:KR6m0005_TKD_41-0121b>
中觀論苐六卷苐三張跡
爲巳生生
故頌荅言
生法若未生自體不能生
釋曰未生無體故不能生若其無者
如兎角等因性不生故
復次頌言
生法若巳生生巳復何生
釋曰若法巳生還復生者此義應知
如其作巳不復更作是故生巳何復
有生由此應知必無生法自生道理
若從佗生其義亦然若生時生者離
巳生未生別無生時可得
復次頌言
非巳生未生生時亦不生
或有人言彼生時者少分已生少分
未生如是中間無別有體
論者言若彼生法相離之性或有少
分而可生者如是餘法亦然可生是
中云何有所生邪若一切法有所生
者如是諦觀非今所說豈有生時而
可得邪以彼生時無分位故又一切
法自體無分位可成如是應知若無
生時云何有彼生法可得
<pb:KR6m0005_TKD_41-0121c>
中觀論苐六苐四張跡復次毗婆沙
師言有未來法體生
向現在故有生時可生論者言云何
生時先有法體生向現在有何異法
說生時邪此中無有少法云何有其
生法自體以彼生法先無所得自體
無性故云何如是有所成邪若復現
轉之法常不離自相此說相違若於
過去未來轉者又非道理若別異可
生者彼牛生時亦應有馬無此道理
若無少法以未來體生向現在所說
生時此卽相違由如是故生時不生
巳生法不生若生巳復生彼卽無體
可生以無自性故
無卽如兎
角無有生故復次頌言去
未去去時前品此巳說釋
曰此諸所說前巳廣明復次五頂子
人言若法實無生
性云何因法而得顯明論者言彼等
決定所說此皆止遣此中應知不顯
明時因亦不離亦復云何有其不離
此說顯明是故去未去去時前品巳
廣說若或諸法有所離
<pb:KR6m0005_TKD_41-0122a>
中觀論苐六苐五張跡
者卽成麤重前不實因亦非如是先
有所生亦非離因別有法體以有所
離故
有異人言有果可生由自因和合故
或種子等和合因性物體功能及彼
業用此無差別若不生者云何自生
佗生而得成邪由如是故彼一切果
於一切時及一切處皆有所生
論者言所言和合者爲一性邪爲異
性邪或已生未生或復生時自因彼
果有和合邪此所計執於一切處皆
非道理謂巳生未生各無有性彼因
果二先性不立無所詮表有性無體
是故汝所說種子等和合巳生未生
皆無所有巳生未生各無性故若有
種子等和合卽所立相違無未生性
可詮表故若其無者如兎角等是故
無果和合可有云何生法當有所得
又有人言生法不相離此說爲生時
故頌遣言
若生時有生彼生相巳破
釋曰此非次第此中云何若有若無
亦有亦無一切處離皆悉止遣
<pb:KR6m0005_TKD_41-0122b>
中觀論苐六苐六張跡
又有人言若此生法從緣生時云何
所生無道理邪如名缾生缾從緣生
如是生時乃有所成
論者言若彼生時決定有缾是缾云
何生巳復生彼缾生時未有發起作
用力故是缾云何別有生時別有生
法而當得邪且無缾生之時生巳還
有衣相可得諸有所作若離所依亦
非道理故頌遣言
云何生時生而說爲緣起
釋曰諸外道等以巧辯才說緣生法
彼自相違佛說緣生不同一切外道
知解故佛爲破彼巧辯才勤求所知
彼所知法於勝義諦中伺察無義彼
外道等誣謗因果起惡見根本佛以
善法方便化度爲今彼斷不正見故
如佛所言此有故彼有此生故彼生
如是等說皆世俗諦非勝義諦勝義
諦者
復次頌言
若法衆緣生彼自性寂滅
釋曰此義離自性故如契經說佛言
大慧諸法自性本來不生然以和合
<pb:KR6m0005_TKD_41-0122c>
中觀論苐六苐七張
跡一切性
亦非無自性復次頌言是
故生時生如是皆寂滅釋曰此無不
和合對治過失況復女是有所生邪
故前頌言若法緣生自性寂滅無復
自性故是故諸法無實因
緣發起所生及作用等又有人言若
法從緣生
可名生時邪故頌遣言若
法未生時如缾等何有緣
法假和合生巳復何生釋
曰云何有體可生而無生時道理謂
所生非有故
譬如未生
法彼無自性此說義成復
次頌言若生時有生是卽
有所生諸生性如幻此生復誰生釋
曰若法巳生復有別異生者生卽無
窮是故決定無生
法可作亦
非別有本生能生於生復次頌言若
生巳復生是生卽無窮釋曰此無未生亦無本生能生道理
<pb:KR6m0005_TKD_41-0123a>
中觀論苐六苐八張跡
復次頌言
若無生而生法皆如是生
釋曰而彼生法亦然何有意謂此生
而爲有生眞實理中無生可有非意
馳流謂一切有
復次頌言
有法不應生無亦非道理
有無倶不然前品此巳說
釋曰證成前品云何生法而有所得
此中應問滅時可有生法立邪謂諸
生相生巳卽壞諸法壞性而同等故
故頌荅言
若滅時有生無體而可得
釋曰此中不應生滅同時生時分位
亦無有滅
復次頌言
若法不滅時彼體不可得
釋曰如空花等此中住法而非一向
有所住者此說不成
此中應問爲未住體住爲巳住體住
爲住時住邪
故頌荅言
未住體不住住不住相違
<pb:KR6m0005_TKD_41-0123b>
中觀論苐六苐九張跡
*住住時不住此復何有住
釋曰住者現在過去二法一處同時
不生是故無住又離巳住未住住時
無體謂以勝義諦中無生法可得從
前廣說悉爲證成無實生法生法若
無云何有住
復次頌言
若滅時有住彼無體可得
住滅二相違住位中無滅
釋曰若說無滅時彼體不可得滅法
隨逐有爲相故若住時有滅無此道
理此中所說
復次頌言
諸法於常時皆有老死相
釋曰老者衰變前相死者壞滅爲義
謂以自體於一切時而常轉易若有
生時卽無老死法成後亦不得生法
可成如火無冷性今所觀察
復次頌言
而有何等法離老死有住
此中應問諸有住法爲自體住爲別
有住法而成住邪
故頌荅言
<pb:KR6m0005_TKD_41-0123c>
中觀論苐六苐十張跡住
不自相住異住非道理如
生不自生亦不
從佗生復次如別頌言此
住若未住住體云何立此
住若巳住復何住可成若
巳住更住此住卽無窮若
或無住住法皆如是住論者言一切
生法皆隨順說若有滅處卽無生住
二法以相離性彼不有故如
是生住滅法諸說皆然此中應問所
言滅者爲
巳滅滅邪
爲滅時滅邪故頌荅言巳
滅法不滅未滅法滅空釋曰云何是
巳滅法不滅謂法滅巳滅卽無體此
中滅法彼不生故如是亦然滅時及
未滅二倶有過何以故謂一切法
於勝義諦
中止遣其生復次頌言彼
滅時亦然無生何有滅釋曰生法旣
爾何有住體滅亦不可得住滅二法
彼相違故是故無住亦復無滅彼無
住者住性離故若除遣
<pb:KR6m0005_TKD_41-0124a>
中觀論苐六弟十一張跡*照
住法滅法卽成是故無有諸物分位
如是亦無一切物體
大乘中觀釋論卷第六
甲辰歲高麗國大藏都監奉
勅彫造